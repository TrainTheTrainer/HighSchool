## Tecniche di insegnamento che possono essere usate per stimolare l'interesse e la partecipazione degli studenti


###1 Le sfide da affrontare

#### Una classe nuova

>----
> ###Challenge 1
> Discutete in coppie quali siano le sfide maggiori in una classe nuova.
> Scrivete le tre maggiori sfide per ciascuno di voi.
> Condividetele con noi.
> 
>  ----

###Conoscere i nostri studenti

Quando cominciamo un corso con una nuova classe, è fondamentale cercare di conoscere quanto più possibile gli studenti con cui lavoreremo per l'intero anno e, forse, per più anni. 
Le informazioni da raccogliere sono di vario tipo:

- Nome e cognome - associazione a ciascuno studente
- Conoscenze scientifiche in generale (che cosa hanno fatto di scienze nella scuola/classe precendente?)
- Conoscenza specifiche dell'argomento che verrà trattato nel primo ciclo di lezioni (cos'è una biomolecola? Da quanti pianeti è formato il sistema solare?)
- Eventuale presenza di modelli mentali non corretti (perché d'estate fa caldo e d'inverno fa freddo?)
- Materie preferite e perché.
- Materie in cui il rendimento era migliore.
- Materie più difficili e perché.
- Situazione familiare.
- Interessi extra-scolastici.
- Sogni e progetti per il futuro.

La prima lezione può essere dedicata a fare dei questionari per accertare le conoscenze scientifiche in generale, le conoscenze specifiche dell'argomento che verrà trattato nel primo ciclo di lezioni e l'eventuale presenza di modelli mentali non corretti.
Questi questionario possono anche essere anonimi.

Inoltre, si può distribuire un questionario NON anonimo, a risposte aperte, per conoscere ciascuno studente individualmente. 

E' anche possibile fare un giro di interventi in cui ogni studente si alza e dice le seguenti cose di se stesso:

- Nome e cognome
- Scuola di provenienza
- La cosa migliore della scuola/classe di provenienza
- Cosa si aspetta da questa scuola
- Cosa si aspetta da questa materia
- In cosa pensa che questa materia possa esserle utile nel presente e nel futuro.

E' importante continuare a conscere i propri studenti durante tutto il corso di studi. Ad esempio invitandoli ad incontrarsi nell'orario di ricevimento, mandare email in caso di difficoltà, etc. 

**Caring matters!!!**

###Creare un'atmosfera in classe che faciliti l'apprendimento.

E stato dimostrato dalla ricerca nelle scienze cognitive, che l'atmosfera che si crea in una classe ha un importante impatto sull'apprendimento e sulla motivazione degli studenti. 

Di questo parleremo ulteriormente nella sezione su "Motivazione e demotivazione".

Alcuni modi per creare un'atmosfera che favorisca l'apprendimento sono:

- massimizzare l'interazione con gli studenti e tra gli studenti
- far sentire ciascuno studente supportato e compreso 
- non lasciare nessuno indietro
- assicurarsi costantemente che tutti stiano seguendo la lezione
- durante gli esercizi in classe, girare fra i banchi e cercare di capire chi è in difficoltà e perché ed eventualmente cercare di risolvere il problema insieme. 
- Quando ci si rende conto che più di uno studente ha la stessa difficoltà, fermarsi e spiegare nuovamente l'argomento (o come risolvere un dato problema)
- creare un "environment" fisico che tenga tutti attenti e coinvolti (ad esempio modificando la dislocazione dei banchi e mettendoli a ferro di cavallo, oppure mettendo gli studenti a sedere in cerchio)
- Promuovere il lavoro pratico in coppie o piccoli gruppi (max 3/4 studenti)(NB: modificare spesso la composizione delle coppie e dei gruppi)
- Fare uso di "peer instruction" specialmente nella risoluzione di problemi.


#### In qualsiasi classe
>----
> ###Challenge 1
> Discutete in coppie quali siano le sfide maggiori in una classe di studenti più grandi e che comunque conoscete da tempo.
> Scrivete le tre maggiori sfide per ciascuno di voi
> Condividetele con noi
> 
>  ----

###Motivazione 

La motivazione è una questione complessa e profonda che in alcuni casi ha radici molto lontane nel tempo e in situazioni familiari particolari. 

La motivazione può essere di due tipi:

- **Motivazione intrinseca o interna** <br> I motivatori intrinseci sono quelli che motivano gli studenti per loro ragioni interne, come ad esempio l'interesse per l'argomento o la materia o la consapevolezza della sua utilità per le loro vite future o per il loro sviluppo personale o spirituale. La ricerca ha mostrato che l'apprendimento migliore e più profondo si verifica quando esso è animato da motivazioni interne, ossia quando lo studente ha a cuore il fatto di imparare o la materia piuttosto che un qualche riconoscimento o ricompensa che riceverà alla fine del periodo di apprendimento.
- **Motivazione estrinseca o strumentale** <br> I motivatori estrinseci includono i riconoscimenti o le ricompense che lo studente si aspetta di ottenere in caso di riuscita (premi, complimenti, lodi, approvazione, affetto, buoni voti). La maggior parte degli studenti sono animati da questo tipo di motivazioni.

Ovviamente, la contrapposizione tra motivazioni intrinseche ed estriseche non esaurisce l'argomento sulla motivazione che oramai è diventato una vera e propria disciplina al confine tra la psicologia e la scienza dell'istruzione.  

La ricerca ha anche mostrato che la motivazione è fortemente influenzata dai seguenti tre elementi:

- **Valore soggettivo**<br> La misura in cui l'apprendimento stesso o la materia di studio sembrano essere importanti per lo studente rappresenta il **valore soggettivo**.
- **Aspettativa dello studente** <br> La misura in cui uno studente sente che il proprio lavoro e la pratica lo porteranno a risultati positivi rappresenta l'aspettativa dello studente. Quando gli studenti sentono che le competenze in un certo campo sono intrinseche ("avere il gene della matematica", "essere negato per la matematica"), tutti renderanno meno, compresi coloro che in linea di principio sono avvantaggiati. Infatti, se l'idea è che uno capisce "se è portato", quando non capirà qualcosa penserà di non essere portato e quindi non farà sforzi per cercare di capire. Quando invece l'atteggiamento mentale è quello di credere che qualsiasi skill può essere imparata e migliorata attraverso il lavoro, tenderà a non lasciarsi scoraggiare nel momento della difficoltà. 

>----
> ###Challenge 3
> Provate a riflettere all'effetto su uno studente delle due seguenti frasi:
> - "Hai fatto un buon lavoro, sei stato molto bravo"
> - "Hai fatto un buon lavoro, devi aver lavorato duramente"
>  ----


Buona parte di tutto ciò si può riassumere nella seguente affermazione: **gli studenti apprendono meglio quando sono interessati all'argomento della lezione e pensano di essere in grado di padroneggiarlo.** 

Tenete quindi a mente che qualsiasi cosa che si padroneggi rapidamente e sia immediatamente utile andrebbe insegnata per prima, mentre tutto ciò che è difficile da imparare e che non sia applicabile nel breve termine, può essere insegnato successivamente. 

- **Atmosfera in cui si svolge l'apprendimento** <br>
L'atmosfera di una classe è fondamentale per la motivazione degli studenti. Sentirsi isolati, "diversi", incapaci, in difficoltà, non compresi, marginalizzati da parte di insegnanti o compagni influsce moltissimo sulla motivazione di uno studente. 
Sentire l'interesse e il supporto dell'istituzione, dei docenti, dei compagni invece è altamente motivante. 
Sentire che il docente è lì per supportare, aiutare, facilitare l'apprendimento e non per "punire" o "cogliere in castagna" oppure perché "deve farlo" è invece altamente motivante.


>----
> ###Challenge 3
> Provate a pensare ad una volta - nella vostra vita di studenti - in cui un docente vi ha motivato.
> Provate a pensare ad una volta - nella vostra vita di insegnanti - in cui avete fatto qualcosa che ha motivato molto uno o più studenti.
>  ---
> 

> ###Challenge 4
> Che cosa avete visto funzionare in termini di coinvolgimento in classe?
> Che cosa avete visto NON funzionare?
> Che cosa non avete mai provato ma pensate possa funzionare?
>  ---

###Tecniche che stimolano l'interesse in classe

- Mostrare entusiasmo per la materia. Se non avete entusiasmo voi stessi, non potete pensare che ne avranno i vostri studenti.
- Trasmettere i motivi per cui pensiamo che quello che si sta studiando sia utile ed importante.
- Spiegare in che modo quello che si sta studiando possa essere utile nella vita futura (università, lavoro) degli studenti
- Aprite ogni lezione sollecitando le emozioni degli studenti: date loro qualcosa di cui meravigliarsi, incuriositeli, raccontate loro una storia (anche personale), presentate loro un qualche avvenimento o statistica che li colpisca.
- Evitate lezioni monotone. Strutturate ogni ora di lezione in modo che sia articolata in più attività. Esempio: 
   - 10 minuti di attività introduttive (riepilogo delle lezioni precedenti - facendo riferimento esattamente al punto del programma in cui ci si trova, domande agli studenti, presentazione dell'argomento da parte degli studenti, discussione, questionario)
   - 20 minuti di spiegazione
   - 15 minuti di esercizi oppure ripetizione dei concetti principali della lezione attraverso la costruzione di una mappa concettuale dell'argomento
   - 10 minuti di attività di chiusura (far scrivere i punti chiave della lezione agli studenti, mostrare un piccolo video, far fare un "gioco", questionario, one-up-one-down, one-good-one=bad (minute cards)).
- Siate vigili sul grado di interesse/attenzione della classe. Se doveste capire che due o più studenti sono distratti, dovete porre rimedio immediatamente, ad esempio introducendo un cambio di ritmo, cominciando a fare domande, restando in silenzio per qualche secondo, etc.
 
 > ###Challenge 5 - Per quale ragione insegnate?
> Ciascuno di noi ha una motivazione personale nell'insegnare. Scrivete una breve spiegazione su cosa vi motiva ad insegnare e tenetelo presente come parte della vostra filosofia di insegnamento come referenza futura.
> 


### Demotivazione

In molti casi, oltre a trovare dei sistemi per motivare in nostri studenti, è importante sapere quali sono le cose che possono demotivarli. Spesso, usare delle tecniche che evitano la demotivazione può essere sufficiente a coinvolgere gli studenti.

E' noto che *indifferenza* e *iniquità/ingiustizia* (o qualsiasi comportamento venga recepito come tale) siano comuni fattori demotivanti. 

Se gli studenti credono che il docente, la scuola o il sistema non siano interessati a loro o alla lezione, essi stessi neppure lo saranno. Inoltre, se gli studenti pensano che la classe sia ingiusta o scorretta, si sentiranno demotivati, *anche se lo dovesse essere in loro favore*. Infatti, consciamente o inconsciamente, saranno preoccupati di trovarsi un giorno a far parte di un gruppo "perdente". 

Inoltre, un atteggiamento "sprezzante" o di superiorità da parte di un insegnante, è un modo rapidissimo di alienare una classe e provocare una de-sintonizzazione degli studenti.

Piccole cose che non andrebbero mai fatte in classe:

- Svalutare o umiliare uno studente
- Deridere uno studente, anche con battute scherzose
- Dire cose generali negative (ad esempio sulla società) che potrebbero toccare o addirittura ferire indirettamente qualcuno 
- Sottolineare chi sono i "più bravi". Semmai riferirsi ai "più studiosi"
- Cercare di non lasciarsi influenzare nelle valutazioni dai risultati delle valutazioni precedenti
- Mostrare sorpresa di fronte a studenti che mostrano di non sapere qualcosa di "ovvio". "Ma come è possibile che tu non sappia questo?", "Davvero non hai mai sentito parlare di questo?"
- Sminuire i problemi degli studenti.
- "Abbandonare" uno studente in difficoltà. Cercare di coinvolgerlo il più possibile o di farlo affiancare da qualcuno con meno difficoltà.

> ###Challenge 3
> Provate a pensare ad una volta - nella vostra vita di studenti - in cui un docente vi ha demotivato.
> Provate a pensare ad una volta - nella vostra vita di insegnanti - in cui avete fatto qualcosa che ha demotivato uno o più studenti.
>  ---
> 

###Altre cose importanti che demotivano gli studenti

 - La minaccia degli stereotipi
Ricordare in qualche modo stereotipi negativi agli studenti, anche in modi sottili, li rende ansiosi riguardo al rischio di confermare questi stereotipi e questo è noto ridurre la loro performance. Un tipico esempio sono gli stereotipi di genere ("le femmine sono meno portate per le materie scientifiche") oppure  riguardanti il background socio-culturale ("gli studenti che si presentano con un voto basso dalla scuola media hanno più probabilità di fallire"). Un altro stereotipo è quello per cui "certe" persone non possano cambiare. 
 - La sindrome dell'impostore
E' il credo secondo il quale di pensa di non essere sufficientemente bravi per il luogo in cui ci si trova (o il lavoro che si fa o la posizione che si occupa), che i propri successi siano il frutto di colpi di fortuna, il tutto accompagnato dal timore di "essere scoperti".
Ci sono due modi in cui un insegnante può aiutare chi dovesse avere la sindrome dell'impostore:
	- Condividere storie di errori fatti o difficoltà vissute dall'insegnante stesso
	- Parlare delle cose che si è fatto fatica ad imparare
Questo rassicura la classe del fatto che e normale trovare alcuni argomenti difficili da imparare o studiare.
    - E' anche utile enfatizzare che voi, in qualità di insegnanti, avete bisogno di domande da parte degli studenti: se non siete messi in grado di capire quali siano i problemi della classe, non potrete mai fare bene il vostro lavoro di insegnanti.	
 - Atteggiamento mentale 
 - Accessibilità al materiale didattico
 - Inclusività
Inclusivity is a policy of including people who might otherwise be excluded or marginalized.